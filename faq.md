---
layout: default
title: Vanliga frågor om Lingolympiaden
permalink: /faq/
---

Lingolympiaden är en tävling i lingvistik och logik för gymnasieelever från hela Sverige. Tävlingen hålls en gång varje år och består av två omgångar: en öppen kvaltävling, och en final för de som fick bäst resultat i kvalet. Den fungerar dessutom som uttagning till den internationella lingvistikolympiaden, IOL.

## Hur går kvaltävlingen till?
Kvaltävlingen är ett tre timmars skriftligt prov, som består av ett antal lingvistikproblem av varierande svårighetsgrad. Provet skrivs individuellt och helt utan externa hjälpmedel. Tävlingen hålls och organiseras av intresserade lärare på invididuella gymnasieskolor, men rättas centralt av Lingolympiadens arrangörsgrupp. För elever i skolor där tävlingen inte organiseras går det även att skriva tävlingen på Stockholms universitet. Det är alltid gratis att delta i Lingolympiaden!

*När hålls kvaltävlingen?* Lingolympiadens kvaltävling kommer att hållas den 8 november 2023.

*Hur anmäler jag mig/min skola?* Läs mer om anmälan [här]({% post_url 2023-08-24-kval-anmalan %})! Kontakta oss gärna på [lingo@lingolympiad.org](mailto:lingo@lingolympiad.org) om du har frågor kring anmälan.

## Hur går finaltävlingen till?
De som gjort bäst ifrån sig i kvaltävlingen bjuds in till en nationell finalhelg vid något av de samarbetande universiteten. Finalen består av tävlingsmoment, träning, inspirerande föreläsningar och umgänge, och givetvis står Lingolympiaden för resa, mat och boende. Resultaten i finalen bestämmer vilka som får representera Sverige i den internationella lingvistikolympiaden.

## Hur vet jag om Lingolympiaden hålls på min skola?
Fråga din mentor eller annan lärare om vem som håller i Lingolympiaden på din skola. Om det inte är någon som ansvarar för tävlingen på din skola, be någon av dina lärare ta kontakt med Lingolympiadens arrangörsgrupp på [lingo@lingolympiad.org](mailto:lingo@lingolympiad.org).

## Vad är ett lingvistikproblem?
Uppgifterna i Lingolympiaden går oftast ut på att ta reda på de underliggande strukturerna i något eller några av världens över 7000 språk. Trots detta krävs inga särskilda förkunskaper för att lösa ens de svåraste uppgifterna: all information som behövs för en fullständig lösning finns redan i uppgiften, och resten är upp till lösarens logiska problemlösningsförmåga. Uppgifterna baseras på verklig språkdata, och knyter ofta an till lingvistiska aspekter som är utmärkande eller rentav unika för uppgiftsspråket.

Vill du prova att lösa ett lingvistikproblem? Kolla i vårt [övningsuppgiftsarkiv](/ovning/)! Där kan du hitta uppgifter i alla möjliga svårighetsgrader, inklusive fullständiga problemset från tidigare Lingolympiader.

## Kan man tävla på engelska?
På senare tid har vi fått frågor om att tävla på engelska istället för svenska. Det är tyvärr inte så enkelt, vi har skapat problemen för tävlingen på svenska och majoriteten av dom som tävlar har svenska som modersmål. Vi kan diskutera kompromisser, t.ex. om elever kan läsa frågorna på svenska men skriver lösningarna på engelska eller ha med sig en engelsk-svensk ordbok. Kontakta oss i god tid (mer än två veckor före tävlingen) på lingo@lingolympiad.org så försöker vi lösa situationen.

## Is it possible to compete in English?
As this is the Swedish linguistic olympiad, the problem set is created in Swedish. The majority of the contestants are native Swedish speakers and we do not create a thorough translation into English. It may be possible to find a compromise, for example a student could hand in the solutions in English but read the problems in Swedish with a dictionary. Contact us well before the contest (two weeks before at least) and we'll see what we can do.
